<!DOCTYPE html>
<html lang="sv">
  <head>
    <meta charset="UTF-8">
    <meta  name="viewport" content= "width = device-width, initial-scale = 1, maximum-scale = 2">
    <meta name="description" content="Lär dig allt om råvarorna i brödbakning. Utforska hur mjöl, jäst, salt, fett och andra ingredienser påverkar ditt bröds smak, textur och näringsinnehåll.">
    <!-- imports -->
    <link rel="stylesheet" href="../style/reset.css">
    <link rel="stylesheet" href="../style/style.css">
    <script src="../js/apiConnection.js" type="module"></script>
    <script src="../js/script.js" type="module"></script>
    <!--  end imports -->

    <title>Råvaror för brödbakning | Amanuensbagaren</title>
  </head>

  <body>
    <div id="wrapper">

      <!-- header med sitenamn -->
      <header>
        <picture id="header-image">
          <source media="(min-width:768px)" srcset="../media/images/hog_med_brod_liten.jpg">
          <img src="../media/images/vetelimpa_genomskarning.jpg" alt="Nybakad bröd placerat på arbetsbänk.">
        </picture>

        <div id="page-title">
          <h1>Bröd & brödbakning</h1>
          <p id="subtitle">från Amanuensbagaren</p>
        </div>

        
        <img src="../media/icons/menu_icon.png" alt="Ikon för att visa/dölja huvudmenyn." id="menu-icon">
      </header>


      <!-- nav-block med länkar till alla sidor -->
      <nav>
        <ul id="nav-menu">
          <li><a href="../../index.html">Startsida</a></li>
          <li><a href="./recept.html">Recept</a></li>
          <li class="dropdown" id="nav-btn1"><button class="dropdown-button">Historia</button>
            <ul class="dropdown-content">
              <li><a href="./historia.html#sec:oversikt">Översikt</a></li>
              <li><a href="./historia.html#sec:start">Äldre stenåldern till antiken</a></li>
              <li><a href="./historia.html#industrialism">Den industriella revolutionen</a></li>
              <li><a href="./historia.html#sec:idag">Världskrigen och 1900-talet</a></li>
              <li><a href="./historia.html#sec:sverige">Svensk brödhistoria</a></li>
            </ul></li>
          <li class="dropdown" id="nav-btn2"><button class="dropdown-button">Brödbakningsprocessen</button>
            <ul class="dropdown-content">
              <li><a href="./processen.html#sec:oversikt">Översikt</a></li>
              <li><a href="./processen.html#sec:steg1">Steg 1: Degberedning</a></li>
              <li><a href="./processen.html#sec:steg2">Steg 2: Knådning</a></li>
              <li><a href="./processen.html#sec:steg3">Steg 3: Degbearbetning</a></li>
              <li><a href="./processen.html#sec:steg4">Steg 4: Formning</a></li>
              <li><a href="./processen.html#sec:steg5">Steg 5: Fermentering</a></li>
              <li><a href="./processen.html#sec:steg6">Steg 6: Avbakning</a></li>
              <li><a href="./processen.html#sec:steg7">Steg 7: Nedkylning och förvaring</a></li>
              <li><a href="./processen.html#sec:ragbrod">Rågbröd</a></li>
            </ul></li>
          <li class="dropdown" id="nav-btn3"><button class="dropdown-button">Råvaror</button>
            <ul class="dropdown-content" id="right-dropdown">
              <li><a href="./ravaror.html#sec:oversikt">Överblick</a></li>
              <li><a href="./ravaror.html#sec:fett">Fett</a></li>
              <li><a href="./ravaror.html#sec:jast">Jäst</a></li>
              <li><a href="./ravaror.html#sec:salt">Salt</a></li>
              <li><a href="./ravaror.html#sec:degvatska">Degvätska</a></li>
              <li><a href="./ravaror.html#sec:sotma">Socker, sirap och honung</a></li>
              <li><a href="./ravaror.html#sec:smaksattare">Smaksättare</a></li>
              <li><a href="./ravaror.html#sec:vetemjol">Vetemjöl</a></li>
              <li><a href="./ravaror.html#sec:fullkornsmjol">Fullkornsmjöl</a></li>
              <li><a href="./ravaror.html#sec:kulturspannmal">Kulturspanmål</a></li>
              <li><a href="./ravaror.html#sec:ragmjol">Rågmjöl</a></li>
              <li><a href="./ravaror.html#sec:korn">Korn</a></li>
              <li><a href="./ravaror.html#sec:havre">Havre</a></li>
            </ul></li>
        </ul>
      </nav>

      <!-- Huvuddelen av sidan indelat i sektioner -->
      <main>

        <a href="#" id="toTop"><img src="../media/icons/arrowUp.png" alt="Arrow pointing upward"></a>

        <section id="sec:oversikt">
          <h2>Översikt</h2>
          <p>I brödbakning har fett flera viktiga roller, som att göra degen mer elastisk och förlänga brödets hållbarhet genom att motverka att det blir torrt. För bästa resultat bör man använda ett fast fett som smör eller margarin, eftersom det hjälper till att behålla luften i degen bättre än flytande oljor. Jäst eller surdeg används för att göra brödet luftigt, och jäsningen kan startas antingen spontant, genom att återanvända en bit gammal deg, eller, vilket är vanligast, genom att tillsätta en färdig startkultur som jäst.</p>

          <p>För att jästen ska trivas och föröka sig effektivt behöver den rätt temperatur, pH-värde, näring, syre och vatten. Även salt är en nästan obligatorisk ingrediens eftersom det både förstärker smaken och skyddar mot oönskade bakterier. Vetemjöl är vanligast i brödbakning tack vare dess unika förmåga att bilda ett elastiskt glutennätverk som fångar gas och gör brödet luftigt.</p>

          <p>Fullkornsmjöl innehåller mer fibrer och näringsämnen, men ger ett kompaktare bröd eftersom fibrerna stör glutennätverket. För att få ut mest näring ur fullkornsmjöl är surdegsjäsning bäst, då den långa jäsningstiden och det låga pH-värdet bryter ner ämnen som annars hindrar näringsupptaget. Andra sädesslag som råg, korn och havre används också i bakning, ofta i kombination med vete för att ge annorlunda smaker och egenskaper. Genom att förstå hur dessa grundläggande ingredienser fungerar kan man experimentera och anpassa recept för att uppnå önskat resultat.</p>
        </section>

        <section id="sec:fett">
          <h2>Fett</h2>
          <p>Mjöl i sig innehåller fett men det är relativt sett lite i relation till övriga näringsämnen. T.ex. innehåller 100g vetemjöl 1,5g fett medan det innehåller 69g kolhydrater och ca 11g protein. Som generell regel säger man att i matbröd bör man tillsätta 1% fett i relation till mängden mjöl. Dock gäller detta främst för kärnvetemjöl, när man bakar med fullkorn bör mängden fett uppgå till 2-3% för att uppnå samma effekt. Fettet hjälper glutennätverket genom att ge det en ökad elasticitet. Skulle nätverket spricka kan fettmolekyler täppa till hålen och hålla ihop de fickor med gas som bildats i brödet. Fettet hjälper även till att sänka ytspänningen vilket gör att fler men mindre gasfickor kan bildas i brödet. Att tillsätta fett gör också att hållbarheten ökar då stärkelsens retrogradering motverkas, vilket ger ett mjukare brödinkråm under längre tid.</p>

          <p>Det fett som tillsätts är det en fördel om man väljer ett fett som har en smältpunkt som ligger över temperaturen man har när man jäser degen. I regel är det ett fast fett och det som händer är att fettkristallerna hjälper till att hålla kvar luften i degen på ett sätt som flytande fett inte kan. Vilken typ av fett man då ska använda beror lite på vad man vill uppnå med brödet. Är syftet att baka en foccacia med tydlig olivsmak, då är olivolja ett bra alternativ även om det är flytande. Ska brödet bli så högt och luftigt som möjligt bör fast margarin eller smör användas. Vill man åt smaken i en olja går det även att kombinera fast och flytande fett i samma bröd, då får man med egenskaperna av båda. Det är såklart olika hälsoaspekter att ta i beaktning när man väljer fett. För att hålla det enkelt delar vi in fett i tre kategorier, mättat fett, enkelomättat fett och fleromättat fett. Alla tre sorterna har sina funktioner i kroppen men av dessa behöver människan få i sig mest fleromättat, därefter enkelomättat och, med marginal, minst mättat fett. Här är oljorna i särklass de bästa alternativen och rapsoljan sticker ut som den olja med mest fleromättat fett och minst mättat fett. Oljorna innehåller dessutom 100% fett till skillnad från fast margarin som även innehåller andra tillsatser vilket gör att man behöver ta mer av de i degen jämfört med när man använder olja. Av de fasta fetterna är hushållsmargarin bättre än smör när det kommer till mängden mättat fett och kokosfett bör undvikas i högsta grad då det nästan enbart innehåller mättat fett.</p> 
        </section>

        <section id="sec:jast">
          <h2>Jäst</h2>
          <p>För att skapa volym och luftighet i brödet kan man använda olika metoder, jäst, surdeg eller kemiska jäsmedel som bakpulver. Det går att få igång jäsning på tre olika sätt. Spontanjäsning är när mikroberna finns i råvarorna och utvecklas av sig själva. Skulle man blanda en deg av vatten, olja, jäst och mjöl för att sedan låta den stå några dygn kommer naturligt förekommande jästsvampar och mjölksyrabakterier i mjölet att börja fermentera degen och jäsning uppstår. Det är på detta sätt surdegsstarter skapas, då används i regel bara mjöl och vatten. Det andra sättet är en process som kallas ympning. Då tar man en del av en pågående jäsning för att starta nästa. T.ex. tar man undan deg i samband med formningen av ett bröd och har i den i nästa deg som ska jäsas. Det är vanligt förekommande vid surdegsbak när man så kallat matar surdegen med nytt mjöl och vatten i samband med att man tar en del av den för att sätta en deg. Den sista metoden är den allra vanligaste, att en startkultur används för att starta degen. En startkultur är en förodlad jäst/surdeg som tillsätts i degen. Något som utmärker en startkultur jämfört med backslopping och spontanjäsning är att man i en startkultur vet vilka jästsvampar (strängar/variationer) som används. I en spontanjäsning (som en surdegsstart) kan det finnas mellan 20 och 40 olika variationer av jästsvampar och bakterier. </p>

          <p>Den vanligaste jästsvampen är saccharomyces cerevisiae (s. cerevisiae) och det är en encellig jästsvamp. Cellerna är formade som ovala ballonger och vid tillväxt får de små knoppar på sig vilka är dotterceller. Allt eftersom näring tillförs växter dottercellerna tills de är av ungefär samma storlek som modercellen, då lossnar de, lämnar ett ärr på modercellen och fortsätter reproduktionen på egen hand. En modercell kan få ca 15 dotterceller innan den blir täckt av ärr och inte kan reproducera längre. För optimal tillväxt ska temperaturen vara mellan 28 och 32 grader celcius och ph-värdet ligga mellan sex till åtta, vid dessa förhållanden ligger generationstiden (fördubblingstiden) på ca en och en halv timme. Det är inte alltid det går att hålla optimala förhållanden och ibland vill man inte det heller. Vid lägre temperaturer blir generationstiden längre och vid kalljäsning (t.ex. jäsning i kylskåp över natten) nyttjar man den egenskapen. Blir temperaturen för hög (50 grader celcius) dör jästen och jäsningen upphör. Detsamma gäller vid ph-värden utanför spannet ovan, då hämmas tillväxten. Utöver detta behöver jästen även tillgång till näring i form av enkla sockerarter som glukos och fruktos, för en lite extra "kick" kan man tillsätta en matsked honung i degen, dels ger det smak men det fungerar även som näring till jästen. Normalt sett behövs det inte då de kemiska processerna i en deg bryter ner mjölet till glukos som jästen sedan äter av. Syre är ett annat ämne jästen behöver för att föröka sig, när syret tar slut går jästen över till en anaerob jäsning vilket innebär att den producerar koldioxid och alkohol istället för att föröka sig. Slutligen behöver jästen även vatten för sina processer. Ju mer vatten ju mer påskyndas jästens aktivitet i en deg. </p>

          <p>I butik kan man köpa jäst som färsk jäst eller torrjäst. Vanliga brödrecept är i regel utformade för färsk jäst men det går att konvertera om till torrjäst. En färsk jäst innehåller 30% jäst och 70% övriga tillsatser medan en torrjäst innehåller 94% jäst. I en deg har man normalt mellan 1-2% jästsvamp i förhållande till mängden mjöl, till 1kg mjöl blir 1,5% 15g jästsvamp vilket är lika mycket jäst som det finns i ett 50g paket färskjäst från KronJäst. Skulle torrjäst användas blir det istället 16g. Skulle mängden jäst överskrida 3% får man en jästsmak i brödet. Det går utmärkt att baka med en mindre mängd jäst så länge som förhållanden finns för den att föröka sig i degen. Då behöver det finnas mer tillgång till vatten, syre och näring men i de flesta degar är det inte något problem. För att jäsa ett vanligt recept över natten kan man ha som regel att halvera mängden jäst per 5dl degvätska. Alltså, skulle receptet för ett bröd ha 5dl vätska och 25g jäst tar man istället 12.5g jäst och låter det jäsa en längre tid. Den långa jäsningen bidrar till att fler smakämnen hinner utvecklas i brödet och att det är färdigt för avbakning lagom till frukost. </p> 
        </section>


        <section id="sec:salt">
          <h2>Salt</h2>
          <p>Saltet fyller flera funktioner i degen, det ger sälta och höjer smaken av övriga ingredienser. Det binder vatten i degen vilket tar vatten från glutennätverket som behöver vattnet för att utvecklas. Jästen blir även den störd av saltet då sältan kan göra att vattnet dras ut ur jästcellerna och de då dör. Men den har fler goda egenskaper som t.ex. att den gynnar mjölksyrabakterier och skapar en ogynnsam miljö för oönskade bakterier. Dessa kombinerat med den smakhöjande effekten gör att saltet är en, mer eller mindre, obligatorisk del i en deg. Något att tänka på är att aktivera jästen i vatten innan saltet tillsätts, man kan t.ex. blanda ut saltet i mjölet istället för i degvätskan för att ge jästen tid att dra åt sig vatten och komma igång. </p> 
        </section>

        <section id="sec:degvatska">
          <h2>Degvätska</h2>
          <p>Vatten är den vanligaste degvätskan men det går även att baka bröd på andra. T.ex. kan man byta ut hela eller delar av degvätskan mot mjölk vilket ger en ökad sockerhalt (laktos) i brödet som i sin tur ger en mörkare skorpa (maillardeffekten) och mer näring till jästen. Likaså kan t.ex. kaffe eller öl användas för att ge inkråmet en annan smak. I regel går det bra att experimentera sig fram med vilken degvätska man föredrar så länge den inte håller en temperatur över 50 grader celsius vid degberedningen då den riskerar att döda jästen. </p> 
        </section>

        <section id="sec:sotma">
          <h2>Socker, sirap och honung</h2>
          <p>För att ge jästen mer näring i form av enklare sockerarter och brödet en viss smak kan socker, sirap eller honung tillsättas i degen. Mörk sirap, honung eller ett mörkt socker (som muscovadosocker eller farinsocker) bidrar alla till en djupare smak på inkråmet och en mörkare brödskorpa tack vare maillardeffekten och en karamelisering som sker på ytan under avbakningen. Det är dock viktigt att inte tillsätta för mycket socker till en jäst för matbröd, för mycket hämmar istället jästen genom att skapa en obalans i vattnet och kan torka ut jästcellerna istället för att ge dem näring. Till 1kg mjöl är 40g eller 2msk socker/sirap/honung ett bra riktmärke. För jästens skull är det inte en nödvändighet utan det tillsätts främst för smaken och färgen.</p> 
        </section>

        <section id="sec:smaksattare">
          <h2>Smaksättare</h2>
          <p>Utöver socker och salt som bidrar till smak på ett bröd går det att tillsätta olika kryddor, nötter, frön, frukt och sylt. Något att ta i beaktning är vad man tillsätter utöver smak när man blandar ner något, och vad man vill få ut av det. Är man ute efter en grövre konsistens är även kross (vete-, havre-, rågkross) ett alternativ, men dessa drar till sig mer vatten än exempelvis frön, vilket påverkar degen i sin helhet. Olika sylter (lingonsylt är en vanlig sådan) bidrar med både socker, smak och vätska vilket gör att vattenmängden kan behöva dras ner något. Torkade frukter suger åt sig vatten medan färska frukter istället riskerar att bli av med vatten som sugs åt av mjölet. En bra utgångspunkt är att tänka efter vad brödet ska vara till, vilka smaker man vill kombinera det med och därifrån se vilka smaksättare det finns. Fundera på om de, utöver smak, kommer att bidra med vätska/torrhet eller sälta/sötma, och justera därefter mängden av dessa ingredienser i grundreceptet. Självklart är det även bra att börja baka lite mindre bröd och testa sig fram med olika mängder av ingredienserna.</p> 
        </section>

        <section id="sec:vetemjol">
          <h2>Vetemjöl</h2>
          <p>Det vanligaste mjölet som används inom brödbakning är kärnvetemjölet (vetemjöl där endast mjölkroppen är med, dvs utan fullkorn) då det har mest önskvärda egenskaper. Tack vare proteinerna gluteniner och gliadiner där gluteninerna gör degen elastisk medan gliadinerna gör att den går att töja ut. Denna egenskap är unik för vetet jämfört med de andra sädesslagen och gör att glutennätverk kan skapas och det är dessa som gör att brödet kan expandera över 100% i volym. Proteinhalten i vetemjölet är därför något som ofta synliggörs lite extra på de mjöl med extra mycket protein som riktar sig mot brödbakning i olika former. I Sverige odlar man vårvete (sås på våren, skördas samma höst) och höstvete (sås på hösten och skördas kommande höst) och där är vårvetet mer proteinrikt medan höstvete ger större skördar. Det finns också olika sorters vete med olika sammansättning där vissa innehåller mer protein än andra. Vissa mjölproducenter tillsätter även extraprotein eller tillsatser (som vitamin C, tillika askorbinsyra) som kompenserar för en lägre proteinhalt. Vete går även att dela in i hårt respektive mjukt vete och starkt respektive svagt vete. Hårt vete har tjockare cellväggar och starkare bindningar mellan proteinerna och stärkelsen och tar upp vatten bättre. Det gör att det passar bra till pasta och bröd medan mjukt vete har svagare bindningar, klumpar lättare ihop sig och passar bättre till kex och kakor. Ett starkt vete har en högre proteinhalt (mellan 12,5 - 15%) och mer gluten vilket ger ett luftigare och segare bröd. Svagt vete har däremot en proteinhalt mellan 7,5 - 10% och passar bättre till paj och kakor där man är ute efter en sprödare och inte särskilt seg deg. I regel har ett "vanligt" vetemjöl en proteinhalt på ca 10% och ett vetemjöl framtaget för brödbakning på minst 12%. Som det nämndes ovan går det att kompensera en lägre proteinhalt med tillsatser och det är alltså inte alltid önskad proteinhalt stämmer överens med det som står på påsen. </p> 
        </section>

        <section id="sec:fullkornsmjol">
          <h2>Fullkornsmjöl</h2>
          <p>När hela kärnan mals ner och blandas i mjölet blir det istället för ett kärnmjöl (som bara innehåller mjölkroppen) ett fullkornsmjöl. I kärnan finns det inte bara fibrer utan även fler mineraler, fett och andra små ämnen som följer med i mjölet. I alla växter finns ämnet fytat och det kommer även med i mjölet. Det är ett ämne som binder in till metalljoner av de mineraler som finns i mjölet och hindrar kroppen från att ta upp dessa. Detta bryts ner av enzymet fytas som även det finns i mjölet och aktiveras när mjölet blandas med vattnet. Ensymet arbetar mer effektivt vid ett lägre pH-värde (4,5 - 5,5) och behöver ca 5 timmar på sig att bryta ner 50% av fytatet. För en fullständig nedbrytning kan det ta 12 - 24 timmar. Surdegsbakning är alltså det bästa sättet att få ut så mycket näring ur mjölet som möjligt eftersom det tar tid (ofta över dagen/natten) och degen har ett lågt pH. Det går att uppnå en bra nivå av nedbrytning med traditionell jäst också fast att degens pH inte är lika sur. Vid jäsning i 8 timmar kan nedbrytningen av fytat vara runt 50%.</p>

          <p>När bröd bakas av fullkornsvetemjöl blir resultatet inte ett lika luftigt bröd som när kärnvetemjöl används trots att båda två bildar glutennätverk och att fullkornsvetemjöl kan innehålla mer protein än ett kärnvetemjöl. De fibrer som följer med i ett fullkornsmjöl hindrar till viss den glutennätverken från att expandera, de hamnar i vägen för expansionen. Av den anledningen brukar fullkornsmjölet spädas ut med kärnvetemjöl för att brödet ska få det bästa av två världar. Mer smak, fibrer och konsistens från fullkornsmjölet men samtidigt ett någorlunda luftigt inkråm av kärnvetemjölet. En del fullkornsvetemjöl som går att köpa i butik är redan blandade medan vissa inte är det. Grahamsmjöl som är ett fullkornsvetemjöl är ett exempel på när det bara är fullkornsvetemjöl och inget kärnvetemjöl inblandat. För att ett mjukt bröd ska klassificeras som ett fullkornsbröd finns det två definition i Sverige. Enligt Livsmedelsverket ska minst 30 % av torrsubstansen utgöras av fullkorn, och enligt branschorganisationen Sveriges Bagare & Konditorer ska brödet i sin helhet innehålla minst 22 % fullkorn. När bröd bakas med fullkorn är det, för ett saftigare och mer hållbart resultat, fördelaktigt ifall mängden fett ökas med 100 - 200% och att vattnet väger ca 70% av mjölvikten. Degen blir förvisso betydligt lösare och bör därmed gräddas i form men resultatet blir ett betydligt saftigare bröd än om den vanliga mängden fett och vatten hade använts. Ett bra mått är att mängden fullkornsmjöl inte utgör mer än en tredjedel av den totala mjölmängden just för möjligheten till att bilda glutennätverk och ett saftigare inkråm.</p> 
        </section>

        <section id="sec:kulturspannmal">
          <h2>Kulturspannmål</h2>
          <p>Genom tiderna har vetet domesticerats av människan och olika sorter har gett olika egenskaper som form, smak, resilens mot skadedjur och mikroorganismer och gett olika mängd skörd i olika delar av världen. De vanligaste och mest gynnsamma har följt med in i dagens samhälle och produceras i stora mängder som mat till både människor och djur. Andra sorter har blivit bortvalda genom tiderna men ändå bevarats i vissa lokala områden eller i fröbanker och det har blivit vanligare att odla dessa sorter kommersiellt igen. En annan stor anledning till att odlingen åter tagit fart är att alla sorter har sina unika egenskaper. Vid utveckling av nya sorter kan man exempelvis vilja korsa en högavkastande vetesort med en äldre variant som är bättre lämpad för torrare förhållanden. Detta kan vara lämpligt att odla på platser där klimatet blir allt varmare och de traditionella sorterna inte längre ger samma avkastning som de tidigare gjort. Att baka med kulturspannmål, t.ex. Ölands vete som finns att köpa i livsmedelsbutiker, är inte mycket annorlunda än att baka med vanligt mjöl. Något som kan vara värt att kontrollera är hur hög proteinhalt det är i mjölet och ifall det är ett fullkornsmjöl eller ej för att därmed anpassa sina recept efter det. Kultursorterna kan ha en annan smakprofil än det mer generiska mjölet som finns i butik och kan därför vara mer lämpade i recept utan smaksättare för att få fram mjölets toner på ett bättre sätt.</p> 
        </section>

        <section id="sec:ragmjol">
          <h2>Rågmjöl</h2>
          <p>I norden har råg odlats åtminstone sedan vikingatiden och varit ett nödvändigt sädesslag tack vare att det är mer köldtåligt och torktåligt än vetet. Det kan sås vid tre olika tidpunkter, vårråg som sås på våren och skördas samma höst, midsommarråg som sås vid midsommar och skördas drygt ett år senare och höstråg som sås på hösten och skördas kommande höst, detta är den vanligaste rågen som odlas i Sverige.</p>

          <p>Rågmjöl är ett fullkornsmjöl och bör behandlas därefter. I butik går det att köpa rågmjöl men i recept är det ofta rågsikt som används, det är en blandning av 40% siktat rågmjöl och 60% vetemjöl just för att få in vetes egenskaper när det kommer till glutennätverk. I rågmjölet finns det ämnen som liknar vetets gluten men istället för att bilda glutennätverk bildas en gel som håller gaser och bidrar till en viss luftighet. För att utnyttja dessa egenskaper ännu mer rekommenderas att pH-värdet sänks genom att baka med surdeg eller att använda filmjölk som degvätska då surheten binder in mer vatten i gelen. Ett annat sätt att få rågmjölet att binda mer vatten är att skålla mjölet. Då häller man på hett/kokande vatten på mjölet vilket får det att binda in mer vatten eftersom stärkelsen i mjölet binder vatten vid 60 grader Celsius. </p> 
        </section>

        <section id="sec:korn">
          <h2>Korn</h2>
          <p>Det mest köldtåliga sädesslaget är korn och kan odlas över nästan hela Sverige ifall det sås på våren och skördas samma höst. Korn används främst som djurfoder men en sorts korn, maltkorn, används till ölbryggning. När vatten tillsätts till korn sker en nedbrytning av stärkelsen till maltos som sedan torkas och mals. Resultatet kallas maltmjöl och tillsätts ofta i degar med rågmjöl för att få ett bättre förhållande mellan stärkelse och protein, vilket stärker rågmjölets bakegenskaper. I sig självt är korn inte något bra mjöl för brödbakning utan bröden som bakas blir i regel platta, tunnbröd är ett exempel på bröd baserat på korn. Annars kan det användas för att ge smak åt andra bröd, ett bröd med liten mängd maltmjöl i sig får en djupare smak när det rostas och de rostade tonerna blir mer framträdande.</p> 
        </section>

        <section id="sec:havre">
          <h2>Havre</h2>
          <p>Sedan bronsåldern har havre odlats i Sverige och den är köldtålig men torkkänslig. Det är främst på västkusten den odlats och där är torka inte ett stort problem. Till skillnad från de övriga sädesslagen har den en betydligt högre fetthalt men den håller även en hög proteinhalt. För att fettet inte ska härskna och hållbarheten bli längre värmebehandlas havret innan det valsas för att få havregryn. Processen för havremjöl är snarlik, men istället för att enbart värmas upp så rostas havret. Därefter går det att antingen skala det innan malning, då blir det skrädmjöl alternativt males det som det är för att få ett havremjöl. Havremjöl binder i sig inte mycket vatten utan bröd enbart bakade på havre blir i regel torra. Istället används havre i kombination med främst vetemjöl för att få ett luftigt bröd med en annan karaktär, liknande hur fullkornsmjöl används. Inom livsmedelsindustrin används havre främst till att göra havregryn eller vegetabiliska alternativ för mjölkprodukter och i övrigt är det ett vanligt djurfoder. </p> 
        </section>
      </main>

      <!-- footer, likadan på alla sidor -->
      <footer id="footer">
        <p>En sida skapad som en del av kursen <a href="https://www.uu.se/utbildning/kurs?query=2IS220" target="_blank">Dynamiska webbapplikationer (7.5 hp)</a> vid Uppsala Universitet, sommaren 2025. Delar av innehållet är baserat på innehåll ur kursen <a href="https://lnu.se/kurs/brod-och-brodbakning/distans-deltid-sommar/" target="_blank">Bröd och brödbakning (5 hp)</a> vid Linnéuniversitetet, sommaren 2025.</p> 
      </footer>

    </div>
  </body>

  </html>